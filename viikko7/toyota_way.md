### Lean - The Toyota Way

Lean perustuu kahteen peruspilariin: jatkuvaan kehitykseen ja toisten kunnioittamiseen. Jotta kehitys olisi mahdollista, pitää luoda kulttuuri, jossa työntekijöiden on turvallista haastaa asioiden vallitseva tila. 

Managereiden odotetaan olevan opettajia, ei hallitsijoita. Opettaja hallitsee oman osa-alueensa oppilaitaan paremmin ja tarjoaa apua, jotta muutkin oppisivat.

Jatkuva kehitys eli Kaizen tarkoittaa kehittymistä kehittymisen vuoksi. Työntekijöitä kannustetaan kokeilemaan uusia asioita ilman epäonnistumisen pelkoa. Epäonnistuminen on pikemminkin keino oppia uusia asioita.
