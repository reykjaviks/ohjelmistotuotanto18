### Ryhmätyö ohjelmistokehityksessä

Ryhmätyöskentely on keskeisessä osassa ketterissä menetelmissä (esim. Scrum ja XP),
sekä työelämässä ylipäätään. Extreme Programming:sta tuttu pariohjelmointi vahvistaa
koodin laatua ja motivoi tiimin jäseniä työskentelemään tehtävän parissa. Pariohjelmoinnilla
on myös positiivisia vaikutuksia työntekijän keskittymiskykyyn ja oppimiseen.

Ohjelmistoalan työntekijät arvostavat kollegoissaan hyvien ongelmanratkaisutaitojen
lisäksi pehmeitä taitoja: hyvää kommunikaatiokykyä, avoimuutta ja huumorintajua.
Kommunikointitaidot sekä huumorintaju vaikuttavat positiivisesti työpaikan
ilmapiiriin ja työtyytyväisyyteen. Avoimuudella varmistetaan, että ongelmat tunnistetaan
ja korjataan jo varhaisessa vaiheessa minimoiden mahdolliset menetykset.

Muita ohjelmistoalalla hyödyllisiä luonteenpiirteitä on looginen päättelykyky,
keskittymiskyky, sekä halu paneutua yksityiskohtiin ja faktapohjaiseen tietoon.
Myös introversiosta voi olla hyötyä jos työtehtävät ovat pääasiassa yksintyöskentelyä.
